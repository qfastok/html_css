Львівський національний університет імені Івана Франка – класичний вищий навчальний заклад із довготривалими традиціями та потужними науковими школами у поєднанні із сучасними інноваційними трендами. Місія університету полягає у визначенні і реалізації освітніх та наукових стандартів, генеруванні змін, які потребує регіон, країна та світ; формуванні особистості – носія інтелектуального та інноваційного потенціалу.

Львівський університет засновано у 1661 році. Відповідно до указу Президента України 11 жовтня 1999 року йому надано статус національного.

Львівський національний університет імені Івана Франка став одним із найпрестижніших закладів нашої держави, здобув високий міжнародний авторитет, став потужним науковим осередком

Львівський університет вкотре підтвердив своє наукове реноме. За останніми показниками наукометричної бази “Scopus” Університет увійшов до лідерів рейтингу ЗВО України. У 2019 році Університет зберігає 3 позицію серед 163 ЗВО України. За даними вебометричного рейтингу університетів uniRank University Ranking 2019 Львівський університет піднявся з 4 на 3 місце серед 171 українських ЗВО.

На сьогодні у Львівському національному університеті імені Івана Франка функціонують 19 факультетів, 3 фахових коледжі (Правничий, Педагогічний та Природни­чий), Інститут післядипломної освіти та доуніверситетської підготовки. В Університеті навчається понад 21 тисяча здобувачів освіти, з них понад 17 тис. осіб – денної та майже 4 тис. осіб заочної форми здобуття освіти, працює понад 2 тис. науково-педагогічних, наукових і педагогічних працівників.

За даними МОН України у 2019 році було подано 46 739 заяв від охочих навчатися у Львівському університеті. За кількістю поданих заяв абітурієнтів у 2019 р. Університет був одним із лідерів серед закладів вищої освіти України; зараховано на навчання 7 135 осіб. Окрім основного набору вступників, Університет здійснював набір у магістратуру за спеціально організованою сесією додаткового набору.

  Підготовка фахівців у Львівському національному університеті імені Івана Франка здійснюється:

за освітнім рівнем бакалавр за 76-ма спеціальностями:
за освітнім рівнем “магістр” за 69-єю спеціальністю (у тому числі 5 – за освітньо-науковою програмою з терміном навчання 1 рік і 9 місяців: «Фізика та астрономія», «Хімія», «Прикладна математика», «Право», «Фінанси, банківська справа та страхування»).

Університет є засновником і видавцем 44 періодичних наукових видань. «Вісник Львівського університету. Серія «біологічна» вxoдить дo пeрeліку міжнаpодниx фаxовиx видaнь Web of Science. «Жуpнaл фізичниx доcліджeнь» – один із 42 жуpнaлів Укpaїни, щo вxoдить дo наукомeтpичної бaзи дaниx Scopus.